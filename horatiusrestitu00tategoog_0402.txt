canuruuu nra. 111. 30.

Virtute me involvo, probamque
Pauperiem sine dote quaero.
Nou est meum, si mugiat Africis
Malus procellis, ad miseras preces
Decurrere et votis pacisci,
Ne Cypriae Tyriaeque merces
Addant avaro divitias mari :
Tum me biremis praesidio scephae
Tutum per AEgaeos tumultus
Aura feret, geminusque Pollux.

ODE XXX. (m. xvv.)

- Exucr monumentum aere perennius,

Regalique situ Pyramidum altius:

Quod non imber edax, non Aquilo impotens ·

Possit diruere, aut innumerabilis
Α Annorum serieS, et fuga temporum. ,
Non omnia moriar, multaque pars mei
Vitabit Libitinam. Usque ego postera
Creseam laude recens, dum Capitolium
Scandet cum tacita virgine pontifex.
Dicar, qua violens obstrepit Aufidus,
Et qua pauper aquae Daunus agrestium
Regnavit populorum, ex humili potens,
Princeps AEolium carmen ad Italos
Deduxisse modos. Sume superbiam
Quaesimm meritis, et mihi Delphica
Lauro cinge volens, Melpomene, comam.

 

