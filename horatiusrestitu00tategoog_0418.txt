urrsronanuu nra. 1. ll. 183

Quam quae per pronum trepidat cum murmure rivum?
Nempe inter varias nutritur silva columnas,
Laudaturque domus longos quaa prospicit agros.
Naturam expelles furca, tamen usque recurret,

Et mala perrumpet furtim fastidia vlctrix. 25
Non, qui Sidonio contendere callidus ostro

Nescit Aquinatem potantia vellera fucum,

Certius accipiet damnum, propiusve medullis, ·
Quam qui non poterit vero distinguere falsum.
Quem res plus nimio delectavere secunda,

Mutatae quatient: siquid mirabere, pones

Invitus: fuge magna: licet sub paupere tecto
Reges et regum vita praecurrere amicos.

Cervus equum pugna melior communibus herbis
Pellebat, donec minor in certamine longo
Imploravit opes hominis, fraenumque recepit:

Sed postquam violeus victo discessit ab hoste,

Non equitem dorso, nou fraenum depulit ore.

Sic qui pauperiem veritus, potiore metallis
Libertate caret, dominum vehet improbus, atque
Serviat aeternum ; quia parvo nesciet uti.

Cui non conveniet sua res, ut calceus olim,

Si pede major crit, subvertet; si minor, uret.
Laetus sorte tua vives sapienter, Aristi:

Nec me dimittes incastigatum‚ ubi plura

Cogere quam satis est, ac nou cessare videbor.
Imperat aut servit collecta pecunia cuique,

'Portum digna sequi potius quam ducere funem.

Haec tibi dictabam post fanum putre Vacunae,
Excepto quod non simul esses, catera laetus.

saissonis xl.¹
AD BULLATlUM·

Quin tibi visa Clrios, Bullati‚ notaque Lesbos?
Quid concinna Samos? quid Croesi regia Sardis?

 

