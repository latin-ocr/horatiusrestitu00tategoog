cnunruun arn. 111. 4.

Finire quaerentem labores,
Pierio recreatis antro·
Vos lene consilium et datis, et dato
Gaudetis almoe. Scimus ut impios
Titanas immanemque turmam
Fulmine sustulerit caduco,
Qui terram inertem, qui mare temperat
Ventosum, et urbes, regnaque tristia,
Divosque, mortalesque turbas
Imperio regit unus aequo.
Magnum illa terrorem intulerat J ovi
Fidens juventus horrida brachiis,
Fratresque tendentes opaco
Pelion imposuisse Olympo.
Sed quid Typhoeus et validus Mimas,
Aut quid minaci Porphyrion statu,
Quid Rhoecus, evulsisque truncis
Enceladus jaculator audax,
Contra sonantem Palladis aegids
Possent ruentes? Hinc avidus stetit
Vulcanus, hinc matrona J uno, et
Nunquam humeris positurus· arcum,
Qui rore puro Castaliae lavit
Crines solutos, qui Lyciae tenet
Dumeta natalemque silvam,
Delius et Patareus Apollo.
V1s consili expers mole ruit sua:
Vim temperatam Dii quoque provehunt
ln majus3 idem odere vires
Omne nefas animo moventes.
Testis mearum centimanus Gyges
Sententiarum, notus et integre
Tentator Orion Dianae,

Virginea domitus sagitta. ,
Injects monstris terra dolet srris3
Moeretque partus fulmine luridum

 

