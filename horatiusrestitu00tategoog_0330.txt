casurunrr mr. r. 12.

Quid priua dicam solitis Parentis
Laudibus? qui res hominum ac Deorum,
Qui mue et terras, variisque mundum
Temperat horis:
Unde nil majus generatur ipso,
Nec viget quidquam simile, aut secuudum:
Proximos illi tamen occupavit
Pallas honores.
Proeliis audax, neque te silebo,
Liber, et saevis inimica virgo
Beluis; nec te metuende certa
Phoebe sagitta.
Dicam et Alcidcn; puerosque Ledae,
Hunc equis, illum superare pugnis
Nobilem; quorum simul alba nautis
Stella refulsit,
Defluit saxis agitatus humor;
Concidunt venti, fugiuntque nubes,
Et minax (quod sio voluere) ponto
Unda recumbit.
Romulum post hos prius, an quietum
Pompili regnum memorem, an superbos
Tarquini fasces, dubito, an Catonis
Nobile letum.
Regulum, et Scauros, animaeque magna
Prodigum, Poeno superante, Paulum, ·
Gratus insigni referam Camena,
Fabriciumque.
Hunc, et incomtis Curium capillis
Utilem bello tulit, et Camillum
Saeva paupertas, et avitus apto ”
Cum lare fundus.
Crescit, occulto velut arbor sevo,
Fama Marcelli: micat inter omnes
dulium sidus, velut inter ignes
Luna minores.

 

