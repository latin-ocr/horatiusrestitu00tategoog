226 c· nonnam rrisccr

Poscit opem chorus, et praesentia numina seutit;
Coelestes implorat aquas docta prece blandus; 135
Avertit morbos, metuenda pericula pellit;

Impetrat et pacem, et locupletem frugibus annum.
Carmine Dii superi placantur, carmine Manes.

Agricolae prisci, fortes, parvoque beati,

Condita post frumenta, levantes tempore festo 140
Corpus, et ipsum animum spe linis dura ferentem,

Cum sociis operum, pueris, et conjuge lida,

Tellurem porco, Sylranum lacte piabant,

Floribus et vino Genium, momorem brevis aevi.
Fescennina per hunc iuventa licentia morem 145
Versibus alteruis opprobria rustica fudit;

Libertasque recurrentes accepta per annos

Lusit amabiliter, donec jam saevus apertam

ln rabiem verti eoepit jocus, et per honestas

Ire domos impune minax: doluere cruento 150
Dente lacessiti ; fuit intactis quoque cura

Conditione super communi: quin etiam lex

Poenaque lata, ¹malo quoe nollet carmine quenquam
Describi: vertere modum, formidine fustis,

Ad benedicendum delectandumque redacti. 155
Graecia capta ferum victorem cepit, et artes

Intulit agresti Latio: sic horridus ille

Deduxit numerus Saturnius, et grave virus

Munditias pepulere: sed in longum tamen aevum
Manserunt, hodieque manent vestigia ruris. 160
Serus enim Graecis admovit acumina chartis;

Et post Punica bella quietus, quaerere coepit

Quid Sophocles et Thespis et AEschylus utile ferrent.
Tentarit quoque rem ; si digne vertere posset;

Et placuit sibi, natura sublimis et acer: 16⁵
Nam spirat tragicum satis, et feliciter audet;

Sed turpem putat inscite metuitque lituram.

Creditur, ex medio quia res arcessit, babere

Sudoris minimum; sed habet Comoedia tanto

 

