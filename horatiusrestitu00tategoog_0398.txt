csaurnun rsa. iri. 27.

Sis licet felix ubicunque mavis,

Et memor nostri, Galatea, vivos:

Teque nec laevus vetat ire picus,
Nee vaga cornix.

Sed'vides quanto trepidet tumultu

Pronus Orion ! ego quid sit ater

Adriae novi sinus, etquid albus
Peccet Iapyx.

Hostium uxores puerique caecos

Sentiant motus orientis Austri, et

AEquoris nigri fremitum, et trementes
Verbere ripas.

Sic et Europe niveum doloso

Credidit tauro latus, et scatentem

, Beluis pontum mediasque fraudes

Palluit audax.
Nuper in pratis studiosa florum, et
Debitae Nymphis opifex eoronae,
Nocte sublustri nihil astra praeter
Vidit et undas:
Quae simul centum tetigit potentem
Oppidis Creten, Pater 0 relietum
Filiae nomen, pietasque, dixit,
Victa furore á¼”
Unde? quo veni ? levis una mors est
Virginum culpae. vigilansne ploro
Turpe commissum? an vitio carentem
Ludit imago
Vana, quae porta fugiens eburna
Somnium ducit? meliusne fluctus
Ire per longos fuit, an recentes
Carpere flores?
Si quis infamem mihi nunc juvencum
Dedat iratae, lacerare ferro et

Frangere enitar modo multum amati
Cornua monstri.

 

